---
layout: post
title:  "چرا آخوندها بد هستند؟"
date:   2020-03-21 18:50:04 +0100
categories: jekyll update
---

<div dir="rtl">
آخوندها بد هستند یا شدند به همان دلیل که وجود اینستاگرام برای فیسبوک بد بود. امروزه اینستاگرام را بخشی از فیسبوک می‌دانیم اما تا قبل از سال ۲۰۱۲ اینستاگرام یک شرکت مستقل بود. فیسبوک که خود را از سمت اینستاگرام در خطر تهدید می‌دید، آنرا به قیمت یک‌میلیارد دلار خرید. این یک نمونه از صدها نمونه‌ایست که وقتی قدرتی خودش را در خطر می‌بیند درصدد از بین بردنِ تهدید، اقدام می‌کند.

 و چه به جا و به موقع این تهدید را درک کرد که تحلیل این موضوع که چگونه یک شرکت توانست با این دقت حریفش را شناسایی کند شاید خودش ۵ سال تحقیق دکترا باشد زیرا چند سالی هست که دیگر نوجوانان، فیسبوک را ابزاری برای پدربزرگ‌ها می‌دانند و خود به اینستاگرام کوچ کرده‌اند و چه جالب‌تر که با قدرت جهانی شدن چین می‌بینیم که ابزاری به نام تیک‌تاک این بار نوجوانان را مشغول کرده و حالا اینستاگرام ابزاری برای پیرپاتال‌ها می‌شود، به احتمال زیاد ظرف مدت دو سال این نوشته تبدیل به آن نوشته‌ها می‌شود که باستان‌شناسان برای مطالعه‌ی اَپ‌های باستانی به آن مراجعه کنند.

 اما اینها چه ربطی داشت به بد بودن آخوند؟
</div>
<br>

<div dir="rtl">
همه‌ی ما داستان جنبش تنباکو را شنیده‌ایم.
این که چطور حتی زنان حرم‌سرا هم قلیان‌ها را شکستند. شاید بگویید به دَرَک که شکستند من هم می‌توانم قلیانم را بشکنم.
 اما بیایید برویم در دوران قاجارها و در کنارشان سعی کنیم زندگی‌شان را تجربه کنیم.
 آیا می‌توانید تصور کنید که یک فرد در آن زمان چگونه اوقات فراغتش را می‌گذراند به غیر از اینکه پکی به قلیان بزند و به چهچه‌های خواننده‌ی دربار گوش دهد و این را می‌دانیم که چند صد سالی مانده بیلی‌آیلیشی بیاید و  سوگلی‌های شاه هنوز آتاری و پلی‌استیشن ندارند. آیا حاضرید پلی‌ایستیشین‌تان را بشکنید چون پیرمردی هوس کرده با اَبَر قدرت دنیا در بیفتد؟
</div>
<br>

<div dir="rtl">
یکی از پیچیدگی‌های جنگ این است که حتی اگر شما به یک سلاح بسیار جدید که هنوز کسی آنرا ندیده دست پیدا کنید، به محض این که این سلاح را رو کنید دیگر سلاحی جدید نیست و حالا دشمن به فکر فرو رفته که از کجا خورد و اینکه پادزهر آنرا تولید کند. در زمان جنبش تنباکو هم سلاح روحانیت لو رفت و از آنجا انگلیس فهمید که دیگر با چه تهدیدی روبروست. این شد که از آن به بعد شاهد خریداری اینستاگرام توسط فبیسبوک شدیم. دیگر حالا توتون فروش خود آن روحانی شده که دو روز پیش آنرا حرام اعلام کرده بود و در ادامه‌اش با آخوند شکر فروش و آخوند برنج فروش طرفیم و مردم کور نیستند.

</div>
<br>

<div dir="rtl">
در این داستان بیشتر به سمت مردمیِ داستان توجه می‌شود که چطور مردم اینقدر آخوندها را دوست داشتند که حتی چشمان آبی، پوست سفید و موی بلوند فروشنده‌ی توتون آنها را گیج و سراسیمه نمی‌کرد و هنوز گوششان به حرف پیرمرد کج‌و‌‌کوله‌ای که دوستش داشتند بود. ولی طرف دیگر داستان هم که زمانی بوده که آخوندها به حدی با مردم دوست بوده‌اند که مردم هم برایشان مرام می‌گذاشتند.
چرا آخوندها دوباره با مردم دوست نمی‌شوند؟ به همان دلیل که هیچ فردی در قدرت حاضر نیست از قدرتش کم شود. پس راه حل چیست؟ برای یافتن آن سری به یک شرکت در اسکاندیناوی بزنید و سعی کنید بدون پرسش از کسی، رییس را از آبدارچی تشخیص دهید. تقریبا غیر ممکن است و در عین حال شگفت‌انگیز. هیچ‌کس قربان صدقه‌ی دیگری نمی‌رود و در عین حال همه از یک درجه از احترام برخوردار هستند.
</div>
<br>



<div dir="rtl">
این گونه است که وقتی از خودمان و دوستانمان بیزاریم، به جای اینکه ما توتون آنها  را تحریم کنیم، آنها ما را تحریم می‌کنند. گفتنش آسان‌تر از عمل کردن به آن است اما سعی کنیم همه با هم دوست باشیم. احترام را برای اینکه بعدا آنرا گدایی کنیم نگذاریم. چگونه می‌توان سازوکاری تشکیل داد که در عین داد و ستد هنوز دوست ماند و همدیگر را ندوشیم؟ کار دشواریست که خبرنگاری تربیت کرد که به جای اخبار ٬آیا میدانستید ...٬ به دنبال برملا کردن حق خوری‌ها باشد و قوه قضایی داشت که از آن خبرنگار در مقابل زورگو دفاع کند. 
خیلی سخت است، حتی کشورهایی که از نظر روشنفکران بی‌سواد ایران کعبه‌ی آمال دموکراسی هست هم نمی‌بینیم چنانکه در مورد جولیان آسانژها دیدیم و می‌بینیم.
</div>
