---
layout: post
title:  "چه بر سر ایران خواهد آمد؟"
date:   2020-03-21 18:50:08 +0100
categories: jekyll update
---

<div dir="rtl">
هیچ‌کس نمی‌داند. تا زمانی که به یاد می‌آورم از برنامه‌های دوزاری ماهواره‌ای می‌شنیدم که جمهوری اسلامی تا ۶ ماه دیگر سقوط می‌کند. حدود ۴۰ سالی هست که قرار است هر ۶ ماه جمهوری اسلامی سقوط کند! و تا روز نوشتن این پست هنوز که جمهوری اسلامی سر جایش است چه شاید محکم‌تر از هر موقعی. وقتی کمی عقلم کاملتر شد این سوال به ذهنم آمد که چرا قرار است هر ۶ ماه ج.ا سقوط کند؟ چرا همیشه این جمله را می‌شنویم و از کجا می‌آید؟ دلایل مختلفی پیدا کردم، از دلیل پیش‌پا افتاده‌ای مانند این که یک شارلاتان پشت دوربین می‌خواهد پرچم شیر و خورشید بفروشد یا دیگری که می‌خواست سکه‌ی طرح کوروش به مردم بیندازد و جملاتی از این قبیل صرفا برای بازاریابی مطرح می‌شوند. از این بگیر تا شبکه‌های خبری و ٬تحلیل‌گرانشان٬ بودند که صرفا وظیفه‌ی برنامه پُر کنی داشتند زیرا این به اصطلاح ٬تحلیل‌گران٬ در واقعیت دست چپ و راستشان را هم از یکدیگر تشخیص نمی‌دادند چه برسد این که بخواهند درباره‌ی موضوع به این پیچیدگی نظر بدهند. چون حداقل وقتی در زمینه‌ای که تخصص خودم بود حرف‌های این ٬تحلیل‌گران٬ را می‌شنیدم تقریبا از خنده روده‌بر می‌شدم و وقتی بیشتر دقت کردم دیدم باقی تحلیل‌ها هم در همین سطح است.به نظر می‌رسد کسانی که چیزی بارشان است، سطح‌شان از این بالاتر است که جلوی دوربین‌های این شبکه‌هایی که معلوم هم نیست هدفشان چیست ظاهر شوند و آنها پشت‌پرده دارند دست مزدهای نجومی می‌گیرند و به دولت‌ها و کشورها مشاوره‌های دقیق را می‌دهند.
</div>
<br>

<div dir="rtl">
اما شمایی که روی این پست کلیک کردی و حالا می‌گویی همین؟ هیچ‌کس نمی‌داند؟ و احساس می‌کنید که
<div class="tooltip">
 تعمه‌ی کلیک‌
  <span class="tooltiptext">Click Bait</span>
</div> 
 شدید،
 باید بگویم واقعا هم همین است.
 مانند این می‌ماند که بگوییم بیایید تحلیل کنیم در بازی پرسپولیس و استقلال هفته‌ی آینده چه کسی می‌برد؟ اگر می‌توانستیم با قاطعیت تعیین کنیم که کدام می‌برد که اصلا برای چه این دو با هم بازی کنند؟ از همین الان جام را به برنده بدهید. ولی با توجه به امکانات دو تیم، سابقه‌شان،‌و بسیاری متغیرهای دیگر می‌توان احتمالاتی را مطرح کرد که شانس کدام بیشتر است. ولی شاید بگویید اگر مسابقه بین لیورپول و آفتابه‌سازیِ‌قم بود آنوقت می‌شد تصمیم گرفت، بله تا حدی، ولی هنوز هم نمی‌دانیم آیا جاسوس تیم آفتابه‌سازی صبحانه‌ی لیورپول را مسموم نکرده باشد و بازیکنان لیورپول سر بازی اسهال نشوند!؟ احتمالش کم است ولی تعداد متغیرها آنقدر زیاد است که تحلیل بسیار سخت می‌شود. در زمان مدل سازی این مسابقه متغیری مانند جاسوس دور ریخته می‌شود تا اصلا امکان تحلیل وجود داشته باشد. در مدل ساده‌ی مسابقه، لیورپول ۹۹ درصد می‌برد. اما اگر خبر از جایی برسد که شاید واقعا آفتابه‌سازی جاسوسی دارد شاید لحاظ کردن آن، شانس را تا ۵۰ درصد پایین بیاورد.
</div>
<br>

<div dir="rtl">
اگر علاقه‌مند به این موضوعات هستید حتما به دنبال مطالعه 

<div class="tooltip">
نظریه‌ی بازی
  <span class="tooltiptext">Game Theory</span>
</div> 
 بروید. اگر حوصله‌ی ریاضی ندارید پیشنهاد بعدیم این است که یک بازی آنلاین چندنفره مانند 
 
 <a href="http://www.dota2.com">DOTA </a>
 
 را نه صرفا برای گذران وقت ولی با دیدی برای آنالیز و تجربه‌ی یک میدان جنگ با متغیرهای زیاد تجربه کنید. بعضی اوقات جنگ را می‌بازید چون همرزمانتان هرّ‌ و از برّ تشخیص نمی‌دهند و به دلیل اینکه نمی‌توانید با هم درست ارتباط برقرار کنید دشمن به سادگی از رویتان رد می‌شود و اعصابتان خرد می‌شود.
 بعضی وقت‌ها انقدر خودتان قوی هستید که دشمن را له می‌کنید، با این که می‌برید اما حس آنچنان خوبی ندارد.

 بهترین حس را حالتی دارد که تیم ضعیف هستید ولی به هر دلیلی مثلا یک نفر در تیمتان خوش می‌درخشد یا خطایی مهلک از سمت یکی از حریفان باعث می‌شود ناگهان ورق برگشته و شما که ۹۰ درصد بازی در حال دفاع بودید ناگهان روزنه‌ای باز می‌شود و در تنها یک حمله‌ی نهایی، حریف قوی را می‌برید به قدری هیجان آور است که تا دو دقیقه بعد از اتمام بازی هنوز انگشتانتان می‌لرزد.
 
  اما بعضی وقت‌ها که آسمان‌ها و سیارات پشت هم ردیف شوند و شانس با شما یار باشد، جنگی به وجود می‌آید که هر دو سمت حرفی برای گفتن دارند. اگر ببازید آن وقت درک می‌کنید که اگر مثلا در فلان جای جنگ کمی فقط مکان‌گیری شما درست‌تر بود شاید نتیجه‌ی جنگ به کل تغییر می‌کرد. خطاهای کوچک رفته‌رفته جمع می‌شوند و ناگهان باعث می‌شوند یک سیستم سقوط کند. این همان پدیده‌ای است که احتمالا به نام 
 <div class="tooltip">
 اثرِپروانه‌ای
  <span class="tooltiptext">Butterfly Effect</span>
</div> 
آنرا می‌شناسید. تکان دادن بال پروانه‌ای در ایران مولکول‌های هوای دور بال پروانه را طوری حرکت می‌دهد که اختلالی در تلاطمات جوی ایجاد می‌شود، این تلاطم به مرور آهسته‌آهسته حرکت کرده و بزرگ می‌شود و ناگهان طوفانی سواحل آمریکا را نابود می‌کند. یا صحنه‌ای در کارتون‌ها می‌بینید که یک سنگ کوچک و بی‌خطر از بالای کوهستان یخچالی به پایین می‌غلتد و در هر دور قل خوردن مقداری برف دور این سنگ را می‌گیرد، وقتی این سنگ به پایین کوه می‌رسد به قدری بزرگ شده که یک شهر را از بین می‌برد.
</div>
<br>

<div dir="rtl">
جمهوری اسلامی نشان داده که به نظر می‌رسد در پشت پرده متخصصان و تحلیلگران بسیار باسواد و اندیشمندی دارد و می‌تواند این خطر‌های کوچک که روزی ممکن است بزرگ شوند و مشکل آفرین باشند را بیابد و راه‌حلی هم برایشان پیدا کند. از آنجایی هم که مانند آخرین شاه هر لحظه مجبور نیست به اربابی مانند آمریکا یا انگلیس پاسخگو باشد دست بازتری در کنترل امور دارد. خیلی حرف‌ها پشت‌سر فردی مانند خمینی می‌زنند که فلان بود یا بیسار بود، شاید درست یا غلط هم باشد ولی شکی نیست که آدم به شدت باهوشی بوده که توانست قدرتی مانند آمریکا را دور بزند و کشور را بعد از ۲۵۰ سال تقریبا مستعمره بودن نجات دهد. جنگ و تحریم‌هایمان هم به همین دلیل دور زده شدن‌شان بود و هست. خیلی خنده‌دار است ولی روابط در سطح جهانی هم مانند روابط دبیرستان دخترانه می‌ماند که دختر پرطرفدار مدرسه تعیین می‌کند شما حق دارید با کی صحبت کنید و چه کسی را به کنجی برانید و تحریم کنید و با دستگاه پروپاگاندای خودش انواع اقسام شایعات را پشت‌سر شما مطرح می‌کند که شما تروریست هستید. از آن سو دخترانی هم که توسط دختر پرطرفدار منزوی شده‌اند نیز پشت سرش می‌گویند که او هرزه است.
</div>
<br>