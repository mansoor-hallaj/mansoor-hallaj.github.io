---
layout: post
title:  "آیا ایرانیان، اسلام را به زور پذیرفتند؟"
date:   2020-03-21 18:50:00 +0100
categories: jekyll update
---

<div dir="rtl">
شرایطی را تصور کن که در آن در کشوری زندگی می‌کنی که در آن حق تحصیل نداری. این همان جامعه‌ای است که قرار است در ظرف سیصد سال ابوریحانی را معرفی کند که حتی در بالین مرگ هنوز بزرگترین مشغله‌اش یافتن پاسخ مسیله‌ای علمی‌ست که ذهنش را مشغول کرده و ۱۴۰۰ سال بعد، پدر و مادرانی دارد که سلامت روانی بچه‌هایشان را قربانی نمره‌ی درس ریاضی می‌کند. در حالی که در روزگار فعلی در سیستمی به شدت طبقاتی هستیم که حق تحصیل را تنها به بالاترین طبقات اختصاص داده، تا حدی که تقاضای فرد مولدی که پیشنهاد یکسال تجهیز رایگان کفش‌های رزمندگان کشور را در ازای اجازه تحصیل فرزندش  می‌دهد را رد می کنند، صرفا به این دلیل که این فرد از طبقه‌ی اجتماعی بالایی برخوردار نیست. از طرف دیگر موبدان زرتشتی نیز تا حدی این دین را به قهقرا برده‌اند که کشور حتی اجازه‌ی تولید سلاح در درون مرزهایش را ندارد زیرا آتش مقدس‌تر از آن است که آهنگر در آهنِ شمشیر آن را آلوده کند. ادیانی وجود دارند که آنقدر افراطی می‌شوند که خودشان خودشان را نابود می‌کنند و در مقابل ادیانی مانند یهودیت است که انسانهایی تربیت می‌کند که همواره در طول تاریخ در راس امورند. از زمان هخامنشی بگیر که تنها سواد داران جامعه یهودیان‌اند به شکلی که پادشاه هخامنشی مجبور می‌شود زبان دربار را به زبان ٬آرامی٬ تغییر دهد که پدر بزرگ زبان عربی و عبری است،
قابل توجه افراد بی‌سواد و شاه‌پرست امروزی که به زبان عربی توهین می‌کنند، شما از پادشاه هخامنشی پارس‌تر و فارس‌تر نیستید پس دست از عناد بردارید و با دوستان عرب خود مهربان‌تر باشید. تا امروز که نژادپرست‌ترین فرد دنیا دونالد‌‌ترامپ که یک نازیِ‌پنهانی است برای راضی کردن یهودیان، دخترش را که از هر چیزی در دنیا بیشتر دوست دارد به آنها داده و داماد یهودی دارد.
</div>
<br>

<div dir="rtl">
بعضی از ایرانیان سال ۱۳۹۹ این پرسش را در ذهنشان دارند که چگونه جامعه‌ی متمدن و پیشرفته زمان ساسانی که با ابر قدرتی هم وزن خودش مانند رم دست و پنجه نرم می‌کرد به ناگهان از مشتی عرب که به ضعم آنها ٬بربر٬ بودند، شکست خورد. گذشته از این توهین به اعراب که چطور تا دو روز پیش این‌ها بابل و امثال آنرا داشتند و حالا که حمله کردند یک دفعه بی‌فرهنگ شدند؟ نه تنها شکست خورد بلکه دین خودش را نیز از دست داد. در طول تاریخ شکست‌های متعددی متحمل شدیم اما هیچ کدام باعث تغییر دین این کشور نشدند به جز این یکی!؟

حمله‌ی مغول با این که به شدت وحشیانه‌تر از حمله‌ی عرب بود اما نتیجه‌ی مشابه نداشت و ایرانیان را شَمَن یا بت‌پرست نکرد! نه تنها این، بلکه ما آنها را نیز مسلمان کردیم!!
</div>
<br>

<div dir="rtl">
برخی مردم عامه بر این باورند که اسلام با زور به ایرانیان خورانده شده. اما اگر این فرض را درست بگیریم چرا ایرانیان توانایی حفظ زبان خود را داشتند، اما توانایی حفظ دین خود را نداشتند؟ اگر زبان فارسی حفظ شد اما با تاثیراتی فراوان از زبان عربی، آیا همین اتفاق برای دین نیز افتاد؟ اگر زبان فارسی زنده شد  و از عربی وام گرفت، آیا سوگ سیاوش هم زنده شد و به عاشورا و سوگ حسین وام داد؟
</div>
<br>

<div dir="rtl">
پدیده‌هایی مانند زبان و دین و چگونگی تحولات آنها بسیار پیچیده‌اند. ولی در عین این پیجیدگی، 

<div class="tooltip">ترِند
  <span class="tooltiptext">Trend</span>
</div> 

 

اصلی‌ای که در معادلات انسانی وجود دارد انگار سعی بر این دارد که تا حد ممکن اصطحکاک میان نحوه‌ی ارتباطات بین مردم را کم کند. پدیده‌ی ٬انتخاب طبیعی٬ که در طبیعت موجب می‌شود جانوری که خود را بهتر با محیط تظابق دهد شانس بیشتری برای ادامه‌ی نسل داشته باشد تنها محدود به علم زیست نیست. زبان انگلیسی یکی از ساده ترین زبان‌های دنیاست. آیا این که زبان انگلیسی اکنون زبان اصلی ارتباط بین‌المللی است به دلیل این سادگی و این است که زمانی بریتانیا جهان را تسخیر کرده بود؟ آیا دلیل این که بریتانیا توانست دنیا را تسخیر کند این بود که زبانی داشت ساده که میزان اصطحکاک در ارتباط را بینشان کم می‌کرد؟ اکثرا این مدل از روابط به این شکل نیست که یکی دلیل مطلق دیگری باشد، بلکه معمولا ٬حلقه‌ی بازخورد مثبت٬ای وجود دارد که این دو پدیده یکدیگر را تشدید می‌کنند. یعنی این که انگلیس موفق است زیرا زبان انگلیسی موفق است و زبان انگلیسی موفق است زیرا انگلیس موفق است و این دو با تشکیل یک حلقه‌ی بینهایت یکدیگر را تقویت می‌کنند.
</div>
<br>

<div dir="rtl">
نداشتن حق تحصیل تنها گوشه‌ای از واقعیت زندگی در جامعه‌ی طبقاتی ساسانی است. واقعیت این است که تمام وجوه زندگی شما توسط این سیستم طبقاتی محدود شده و مهم نیست شما چقدر تلاش می‌کنید، از جایی به بعد شما اجازه پیشرفت در سیستم‌های طبقاتی را ندارید چون طبقه‌ی بالاتر این اجازه را به شما نمی‌دهد. در چنین وضعیتی است که خبری به گوش می‌رسد از قومی که به کشورتان حمله کرده‌اند و شما با گفتن یک وِرد به زبانی عجیب که گویی معنی این را می‌دهد که ٬گواهی می‌دهم خدایی جز٬ یک ٬دوست خیالی٬ نیست و ناگهان شما دیگر فرقی با شاه و موبد و سرلشگر یا حتی  خود حمله کنندگان ندارید و شما را مساوی با خود می‌دانند، آیا شما را به وسوسه نخواهد انداخت که از امروز دیگر شاید بتوانم با پشت‌کار و تلاشم هر کسی بشوم؟ آیا به پدران و مادران ِباستانیتان این حق را نمی‌دهید که وسوسه نشده باشند؟ مثل اینکه حتی می‌گویند که این حمله کنندگان کتابی دارند که در آن به علم آموزی حتی توصیه هم شده!!
</div>
<br>

<div dir="rtl">
اشکال اصلی امروز ما این است که زمینه‌های تاریخی آن زمان را در نظر نمی‌گیریم. در حالی که در سال ۱۳۹۹ زندگی می‌کنیم و در حال تحقیر شدن از سمت اروپا هستیم که آنها نیز زمینه‌ی فرهنگی و تاریخی ما را نمی‌دانند، ما نیز با دیده‌ی تحقیر به انسان‌های ۱۳۰۰ سال پیش می‌نگریم و آنها را قضاوت می‌کنیم. اگر ایده‌ای مانند چند همسری در اروپا مسخره می‌شود دلیل بر برتری فرهنگی اروپا بر ما نیست چون باید به ۱۴۰۰ سال قبل برویم و این پدیده را در ظرف زمانی خودش ببینیم. با جامعه‌ای مواجه می‌شویم که بیش از نیمی از مردان خود را به دلیل کشته شدن در جنگ‌ها از دست داده. در چنین جامعه‌ای اگر تمام مردان نیز ازدواج تک‌همسری کنند حدود نیمی از کل جامعه را زنانی تشکیل خواهند داد که مجرد مانده‌اند صرفا به این دلیل که مرد مجرد دیگری وجود ندارد. به صورت طبیعی شانس اینکه یک نوزاد پسر باشد کمی بیشتر از این است که دختر شود اما نوزاد پسر در هنگام تولد ضعیف‌تر از نوزاد دختر به دنیا می‌آید و شانس اینکه نوزاد پسر از بین برود بیشتر است. در اروپا که از نظر علمی پیشرفته‌تر بوده و به دلیل علم پزشکیشان توانایی زنده نگه‌داشتن نوزادان را داشتند و این خاصیت طبیعت را به صورت مصنوعی به هم زدند این باعث شد که تعداد مردان بیشتر از تعداد زنان شود پس آنها نیازی به چنین قانون چند همسری نداشته باشند. بهتر است به جای قضاوت‌های کورکورانه، به دنبال این باشیم که دلایل برخی اتفاقات که شاید با استانداردهای امروزی تناقض دارند را بیابیم، نه اجازه دهیم مورد تحقیر واقع شویم و یا بدتر آنکه همسایه‌هایمان را که شاید در مواقعی نفعی به ما رساندند را تحقیر کنیم. اگر هم می‌بینیم شرایط روزگار شرایط ۱۳۰۰ سال پیش نیست بهتر است به ازای هر صد سال از آن ،ما هم یکسال بزرگتر شویم و دیگر مسولیت پذیری را تجربه کنیم. 
</div>
