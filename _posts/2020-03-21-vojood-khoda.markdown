---
layout: post
title:  "آیا در سال ۲۰۲۰ خدا وجود دارد؟"
date:   2020-03-21 18:50:02 +0100
categories: jekyll update
---

<div dir="rtl">
ویدیوی یوتیوبی را می‌دیدم که در آن از فیزیکدان‌های یکی از دانشگاه‌های مطرح انگلیس می‌پرسید ٬آیا به خدا اعتقاد داری؟٬ اکثرا یا می‌گفتند نه و در بهترین شرایط می‌گفتند
:
<div class="tooltip">
نمی‌دانم‌گرا
  <span class="tooltiptext">Agnostic</span>
</div> 


هستم.
 اکثر دانشمندان نیز به نظر می‌رسد نمی‌دانم‌گرا هستند و خودشان را راحت کرده‌اند و دیگر به دنبال اثباتِ اثبات نشدنی‌ها نیستند و می‌گویند نمی‌دانم و می‌روند پی حل کردن مسیله فیزیکشان . اگر فرد مذهبی کله‌خری باشید و این متن را بخوانید شاید بگویید اصلا خود این ویدیو توطعه‌ی صهیونیسم جهانی است و با توجه که ویدیو در انگلیس ضبط شده دیگر حتما همین است.سوال به‌جایی‌ست و در جوابتان باید گفت : 
 
 

<div class="tooltip">
نمی‌دانم!؟
  <span class="tooltiptext">😋</span>
</div> 


 </div>
<br>

<div dir="rtl">
در یکی از بهترین دانشگاه‌های ایران سر یکی از این درس‌های دینی که به زور در حلقمان می‌ریختند بودم که استاد نچسبی هم داشت. داشت برای ٬اثباتِ٬ خدا، پای تخته بالا پایین می‌پرید و خودش را به در و دیوار می‌زد که چگونه به مثلا ٬نخبه‌ترین٬ دانشجوهای مملکت ٬برهان نظم٬ را حالی کند. همین پانزده دقیقه پیش بود که از سر کلاس آنالیز عددی می‌آمدیم و بحث آنجا بر سر 

<div class="tooltip">
تیوری آشوب
  <span class="tooltiptext">Chaos Theory</span>
</div> 
و

<div class="tooltip">
نظم در بی‌نظمی
  <span class="tooltiptext">Order in Chaos</span>
</div> 
بود.
نمی‌دانستم بخندم یا گریه کنم که تا وقتی امثال شما می‌خواهند دین به مردم فرو کنند روز و حالمان همین است که هست.
</div>

<br>

<div dir="rtl">
با اینکه هیچوقت آدم مذهبی‌ای نبوده‌ام اما یادم می‌آید زمانهایی را که در آن مواقعی که هواپیمای زندگی در حال سقوط بود با موجودی که شباهت زیادی به این خدای ابراهیمی که یهودیان اختراع و اسلام  به صورت فرهنگی به ما معرفی کرده و جامعه و پدربزرگ و جمهوری اسلامی به زور بهمان خورانده دردودل می‌کردم، اتفاقا به طرز عجیبی انگار این موجود در کنج سمت راست مغزم بود، و چقدر آسان‌تر بود آن دوران.

درست یادم نیست کِی بود که دیگر یا من او را ول کردم یا او من را.
همان طور که دقیق یادم نیست کِی بود که دیگر دوست خیالیِ دوران خردسالی‌ام را ول کردم. 

بعدها کتابی خواندم  به نوشته‌ی


<div class="tooltip">
 جولیان جینز
  <span class="tooltiptext">Julian Jaynes</span>
</div> 
به نام

"The Origin of Consciousness in the Breakdown of the Bicameral Mind"

که در آن
 تیوری‌ای به نام 

"Bicameralism"

را مطرح می‌کند.
به شما که دارید این نوشته را می‌خوانید هم توصیه می‌کنم آنرا بخوانید چون حالا که تا اینجا آمده‌اید احتمالا این کتاب را هم جالب خواهید یافت. نویسنده‌اش به نظر مسلط بر تاریخ و فرهنگ میان‌رودان و حوضه تمدنی‌ای که ما در آنیم هست.

</div>
<br>

<div dir="rtl">
حدود ۱۱۰۰ سال قبل از میلاد مسیح یک رشته اتفاقات عجیب و غریب منجر به این شد که حدودا تمامی تمدن‌هایی که در منطقه‌ی ما، حاشیه‌ی مدیترانه  و مصر بودند سقوط کنند. تاریخ‌شناسان دلایل مختلفی برای این پدیده کشف کرده‌اند اعم از یک زلزله‌ی بسیار شدید، قحطی شدید، جنگ‌هایی که یه دلیل مهاجرت گسترده‌ی مردم ایجاد شد، به وجود آمدن اختلال در راه‌های جاده ابریشم که تجارت فلزهای مهم را متوقف کرد
(این یکی خیلی مهم است چون در زمان عصر برنز هستیم و فلزاتی که مردم به آنها نیاز دارند درواقع نقشی همانند نفت امروزی دارد)
 و ... و به نظر می‌رسد تنها یک عامل نبود که این تمدن‌ها را نابود کرد بلکه به نظر می‌رسد به نحوی تمام این اتفاقات به صورت تصادفی در بازه‌ی زمانی کوتاهی رخ داد. جینز ادعا می‌کند مردمانی که از این حوادث جان به در بردند و تمدن‌های بعدی را ساختند به نظ می‌آید

<div class="tooltip">
 شعوری 
  <span class="tooltiptext">Conciousness</span>
</div> 

کاملا متفاوت با مردمان قبل از حادثه دارند.

حتی در مقایسه با ٬شعوری٬ که انسان بعد حادثه و انسان امروزی دارند گویی انسان قبل حادثه اصلا این ٬شعور٬ را ندارد. انگار که این انسان رباتی است که فرمان‌هایی را می‌گیرد و اجرا می‌کند. به همین دلیل انسان‌هایی که اهرام مصر را ساختند شاید درد را مانند انسان امروزی درک نمی‌کردند.

دلیل این تفاوت شعور را در این می‌یابد که گویی طرف راست و چب مغز مردمان قبل حادثه بیشتر به صورت مستقل از هم عمل می‌کنند و سمتی که مسیول پردازش زبان است با بخش مقابل به اندازه‌ی انسان امروزی همکاری ندارند و دلیلش را شباهت رفتاری آن مردم با مریضانی که به دلیلی دکتران در آنها با جراحی قسمتی که سمت چب و راست مغز را به هم ارتباط می‌دهد را برداشته‌اند می‌داند. اگر به این مریض‌ها دستوری بدهید و سپس بعد از اینکه آنها انجامش دادند بپرسید که چرا این کار را انجام دادی به شما یک جواب تخیلی می‌دهند مثلا می‌گویند یک ندای آسمانی من را به این کار دعوت کرد.

شعور یک انسان قبل از حادثه بسیار شبیه یک فرد اسکیزوفرنی است به این صورت که او در کنترل چیزی که می‌بیند یا می‌شنود نیست و گویی ندایی آسمانی دارد به او دستور می‌دهد که برو یک لیوان آب بخور.

آثار تاریخی آن زمان را هم که می‌خوانیم کمتر می‌بینیم که شخصیت‌ها خود تصمیم به کاری بگیرند بلکه هر کاری انجام می‌دهند به این دلیل است که یکی از صدها خدایانی که در کله‌شان است به آنها دستور می‌دهد که چکار کنند و چکار نکنند.
</div>
<br>

<div dir="rtl">
حتی به نظر می‌رسد مردمان بعد از حادثه سعی می‌کردند افرادی را به دور از جامعه نگه‌دارند و به وسیله‌ی مواد روانگردان و ... سعی کنند افرادی را به وجود آورند که هنوز مانند افراد قبل از حادثه مغزشان دوتکه باشد تا آنها هنوز بتوانند با خدا ارتباط داشته باشند و این افراد همان اوراکل‌ها یا پیامبران که با لفظ انگلیسی به شکل پرافت یا پیشگو هستند که لغتی است که بهتر مفهوم پیامبر را منتقل می‌کند. شاید حتی از خیلی از دین ستیزان شنیده باشید که ادعا می‌کنند محمد فردی بوده که شاید اسکیزوفرنی داشته و اینگونه بوده که توهمات ناشی از اسکیزوفرنی به شکل وحی تعبیر می‌شدند. اسکیزوفرنی در برخی افراد باعث می‌شود که توانایی‌های عجیبی داشته باشند و حتی ابزارآلات عجیب و غریبی هم اختراع کنند برای دیدن یک نمونه می‌توانید در اینترنت به دنبال

 
<div class="tooltip">
 تری دیویس
  <span class="tooltiptext">Terry A. Davis</span>
</div> 

 بگردید که یک برنامه نویس بود که اسکیزوفرنیک بود و یک سیستم عامل را از پایه خودش در طول سالیان دراز نوشته بود و به دلیل بسیار مذهبی بودنش تمام این سیستم عامل پر از مسایل دینی است.


در کتاب جینز همه‌ی این‌ها مفصلا توضیح داده شده و شاید در نوشته‌های من خطاهایی باشد پس حتما خودتان این کتاب را بخوانید و من دیگر بیشتر از این حال و حوصله ندارم.

</div>
<br>

<!-- <div dir="rtl">
کسانی که یک آلت موسیقی می‌نوازند یا ورزشی را انجام می‌دهند شاید درک کنند که اگر از آنها بپرسی چگونه این کار را می‌کنی نمی‌توانند پاسخ دهند یا اگر هنگام نواختن ساز بخواهند به هر نت که می‌نوازند در ذهنشان تمرکز کنند اتفاقا دیگر نمی‌توانند به خوبی وقتی که اصلا انگار روی
 <div class="tooltip">
تنظیم خودکار
  <span class="tooltiptext">Auto Pilot</span>
</div> 

  هستند بنوازند

</div>
<br> -->


<div dir="rtl">
با درک فعلی‌ای که از دنیا دارم این نظریه با عقایدم بیشتر از  هر نظریه‌ی دیگری


 <div class="tooltip">
 رِزونِیت
  <span class="tooltiptext">resonate</span>
</div> 
  می‌کند، که خدایی نیست ولی مغز انسان ناحیه‌ای دارد که خدا تولید می‌کند.‌ به نظر می‌رسد انسان که از موش تکامل یافته، به جای اینکه مانند موش زمانی که در شرایط استرس‌زا قرار می‌گیرد، به جای اینکه شروع به جیغ زدن کند و بدتر محل اختفایش را لو دهد، به دلیل اینکه توانسته ناحیه‌ای در مغزش ایجاد کند که با آن زبان را تولید کرده، همان ناحیه نیز برایش خدا یا خداهایی تولید می‌کند که در شرایط سخت بتواند به آنها پناه ببرد و با آنها دردودل کند.
</div>